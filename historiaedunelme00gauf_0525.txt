APPENDIX„ ANN. MCCCCXLVIII· CCCXV

tum, venerabilis frater noster Jacobus episcopus sancti Andreae,
ad instanciam eorundem Prioris et Conventus, transumi et in
forma publici instrumenti per modum transumpti fieri retligique
fecit atque mandavit, plenius latiusque continetur. Quare. pro
parte Prioris et Conventus praedictorum nobis fuit humiliter
supplicatum, ut largicionibus, donacionibus, et concessionibus
supradictiS, aliisque in litteris sive instrumentis hujusmodi con-
tentis, ad hoc quod solidius subsistere comprobentur, robur
apostolicae firmitatis adjicere, de benignitate apostolica, (ligna-
remur. Nos, itaque, hujusmodi supplicacionibus inclinati, lar-
gicioneS‚ donaciones, et concessiones praedictas‚ omniaque et
singula in dictis litteris sive instrumentis contenta, ac quae-
cumque inde secuta, rata, habentes et grata, illa auctoritate
apostolica ex certa scientia confirmamus, et praesentis scripti
patrocinio communimus3 supplentes omnes defectus, si qui for-
san intervenerint in eisdem, decernentes auctoritate praedicta
Priorem et Conventum praedictOS, et Priorem de Coldyngham
,et eorum successores, cundem Prioratum de Coldyngham cnm
omnibus ecclesiis et capellis, decimis, oblacionibus, terris et
possessionibus annexis, ac omnibns juribus et pertinenciis
suiS, &c. lee Bull proceeds to recita charters <3⁶0-

CCXLI. INDENTURA FACTA INTER DOMINUM PRIOREM
ET CAPITULUM ET JOHANNEM STELE CANTOREM DE
SUO SERVICIO IMPENDENDO DURANTE viTA SUA.

[Reg. IV. fol. 60.]

Haec indentura sacta inter dominum Willielmum Priorem et
Capitulum ecclesiae Cathedralis Dunelmensis, ex una parte, et
Johannem Stele cantorem, ex parte altera, testatur, quod idem
Johannes Stele est retentus et firmiter juratus ad serviendum
(lictis Priori et Capitulo bene et fideliter, usque ad terminum
vitae suae, in forma infrascripta. Videlicet quod idem Johannes
illos monachos Dunelmenses‚ et octo pueros seculares,
quos Prior Dunelmensis, vel deputati per eundem assignaverint
sibi ad addiscendum diligenter et meliori modo, quo sciverit, tam
ad modulandum, scilicet playnsange, prikenot, faburdon, dis-
chaunte, et countre, quantum in ipso est informabit, nichil ab
eis de dictis scienciis occultando, durante termino supradicto,
Tenebitur itaque idem Johannes missis et vesperis in choro ec-
clesiae cathedralis Dunelmensis personaliter interesse, quando ad
hoc debite fuerit requisitus, modulando ibidem super organa, si

