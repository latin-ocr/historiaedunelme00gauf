APPENDIX. ANN. MCCCCXXXVIII. CClV

tamen in contemptum clavium, quomodolibet contraxerint, dis-
pensare, omnemque inhabilitatis et infamiae maculam sive notam
per ipsos et ipsorum quemlibet praemissorum occasione contrac-
tam penitus abolere valeas seu valeant, devocioni vestrae tenore
praesentium indulgemus, Volumus autern quod si qua satisfaccio
aliquibus personis occasione incursus sentenciarum, censura-
rum, et poenarum hujusmodi vel alicujus ipsarum per ipsos
religiOSOS, aut ipsorum aliquem, impendenda fuerit, illa
infra certum peremptorium terminum competentem per te ipsis
vel ipsorum alteri praefigendum, per ipsos aut ipsorum alterum
rite fiat. Alioquin, termino ipso defluxo, et alio religiosis
hujusmodi super hoc non suffragante canonico, in pristinas sen-
tentias, censuraS, et poenas relapsos se noverint eo ipso. Nulli
ergo omnino hominum liceat hanc paginam nostrae concessionis
et voluntatis infringere, vel ei ausu temerario contraire. Si
quis autem hoc attemptare praesumpserit, indignacionem omni-
potentis Dei et beatorum Petri et Pauli, apostolorum ejus, se
noverit incursurum. Data Ferrariae, anno incarnacionis Domi-
nicae Mo quadringentesimo tricesimo octavo, octavo kalendas
Maii, pontificatus nostri anno octavo.

CCXVII. PRIMA LITERA MISSA ROBERTO EPISCOPO DU-
NELMENSI POST SUAM POSTULACIONEM.

[Reg. II. Parv. fol 114. b.]

Reverendissime in Christo pater ac domine mi singularissime,
praemissa recommendacione humilima cum omni promptitudine
subjectiva obedienciae et honoris. De vestra graciosissima pro-
mocione vehemens inest menti meae materIa laeticiae et exultaci-
onis, sperans infallibiliter quod ecclesia Dunelmensis, et omnes
partes circumpositae, ope vestrae sollicitudinis, prosperitatis et
pacis pulcritudine uberius reflorebunt3 pro eo quod vos, qui
estis indigena beatissimi Confessoris Cuthberti, patroni vestri
ac nostri, velut super solum ejusdem proprium ex maternis
visceribus effusus, ac eciam educatuS, cuj eciam omnes domini
et majores natu hujus patriae genere sunt propinqui, ad apicem
pastoralem ibidem, procurante Divina dispensacione, attingere
meruistis, Caeterum vestrae recolendae dominacionis celsitudini,
tam pro immensis gratitudinibuS, quam eciam graciosis auxilio-
rum favoribus, mihi a vestra dominacione impensis, laudes et
graciarum acciones, quas valeo, duxi referendas3 et id quod

