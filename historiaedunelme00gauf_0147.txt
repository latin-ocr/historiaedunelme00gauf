ROBERTUS DE GRAYSTANEs. 93

quod Archiepiscopus electionem factam per excommunicatos ab
ipso non acceptaret. Priori vero et suppriori et aliis excom-
municatis per Archiepiscopum videbatur grave ab electione
excludi, maxime pro bono facto suo. Credebant enim se Deo·
et ecclesiae suae obsequium praestitisse in jurisdictionis appre-
hensione. Tandem tamen relinquentes jurisdictionem Archie-
piscopo, consenserunt Prior et supprior excommunicati et alii
se ab electione absentare3 dum tamen alii majoreS, de quibus
erat spes quod eligerentur, se cum eis pariter absentarent: quod
et factum est. Unde et electus hora electionis erat cum eis.
Electione facta, ante confirmationem [electi] visitavit Archie-
piscopus Capitulum Dunelmense, censuras ab eo latas revocavit ;
injunctiones etiam poenales per Antonium factas relaxavit et
mutavit.

CAP. XXXIV. DE FACTIS REGIS MEDIO TEMPORE,

[MS. Cap. cnxvn. fol. 207 b.]

Instante die electionis, misi-t Rex Comitem Gloverniae
Dunelmum, ex parte Regis supplicantem, ut quendam consan-
guineum Antolini de Pysana eligerent in Episcopum, alienige-
nam et conventui ignotum, et, ut dicebatur, aetate minorem.
Habuit iste promotorem suum, qui multis de conventu dona
obtulit, si accipere voluissent. Promittebantur etiam Petro de
Gaverston, tunc Regi familiarissimo et Comiti Cornubiae, multa
librarum millia, eo pacto ut procuraret eum Episcopum fieri
Dunelmensem. Sed monachi Deum timentes [et magis prae
oculis habentes, quam munera vel partes Regis, monachum
elegerunt, et cum electus praesentaretur Regi, et niteretur
quidam excusare conventum, de eo quod non audierant praeces
Regis, allegans quod alienigena et ignotus erat eis, et minor, ut
acceperant, addidit ipse Rex, “Adhuc pejus restat quod frater
Augustinensis erat, et apostatus est.” Ex quo dicto patet quod
frequenter rogat Rex pro e0, quod non multum insidet cordi
ejus. Iterum cum electus confirmatu—s esset, accepturus tem-
poralia a Rege, et Rex disposuerat mittere justiciarios suos
itinerantes in episcopatum, homines episcopatus, conjecturantes
vexationes et jacturas ex hoc eis proventuraS, rogabant electum
ut redemptionem faceret, et ipsi eis [ita] retribuerent quicquid
circa hoc effunderet. Electus vero condescendens eis redemp-
tionem fecit, datis mille marcis, sed redemptione facta homines
episcopatus denarios retribuere noluerunt‚]

