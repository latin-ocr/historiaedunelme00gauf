ccccxii ΗΙεΤ. DUNELM. scn1PT0REs TRES.

ipsisque vitae necessaria ac omnia quae personis debentur Chris-
tianis ministrari facientes, dignemini, prout decet. Nosque
vestrOS, cum ad partes nostras acceserint, favente Domino, re-
cipiemus et tractabimus pari modo. Data Dunelmi, sub sigillo
nostro, sexto die mensis Marcii, anno millesimo quingentesimo

octavo.

CCCXXII. PROVISIO ET PREFECTIO DOMINI THOMAE
ROWTHALL IN EPISCOPUM DUNELMENSEM ANNO
CHRISTI MDIX.

[Cart. ΙΙΙ. fol. 203. b. et Orig. 1. 3. Papal. C. 3.]

Julius Episcopus, servus servorum Dei, dilectis filiis Capi-
tulo ecclesiae Dunelmensis salutem et apostolicam benedici-
onem. Hodie ecclesiae vestrae, ex eo quod nos dudum vene-
rabilem fratrem nostrum Christoforum Archiepiscopum Ebora-
censem, tunc episcopum Dunelmensem, a vinculo quo ipsi
ecclesiae Dunelmensi, cui tunc praeerat, tenebatur, auctoritate
apostolica, ac de potestatis apostolicae plenitudine, licet absen-
tem, absolventes, ipsum ad ecclesiam Eboracensem, tunc certo .
modo vacantem, de fratrum nostrorum consilio transtulimus,
praeficiendo eum eidem ecclesiae Eboracensi in Archiepiscopum
et pastorem, pastoris solacio destitutae, de persona dilecti filii
Thomae electi Dunelmensis nobis et eisdem fratribus ob suorum
exigenciam meritorum accepta, de simili consilio auctoritate
praefata providimus, ipsumque illi praefecimus in episcopum et
pastorem, curam et administracionem ipsius ecclesiae Dunel-
mensis sibi in spirtualibus et temporalibus plenarie committen-
do, prout in nostris inde confectis literis plenius continetur.
Quocirca discrecioni vestrae per apostolica scripta mandamus,
quatinus eidem Thomae tanquam patri et pastori animarum
vestrarum humiliter intendentes, ac exhibentes sibi obedien-
ciam et reverenciam debitas et devotas, ejus salubria monita
et mandata suscipiatis humiliter, et efficaciter ademplere cu-
retis, alioquin sentenciam quam idem Thomas electus rite tu-
lerit in rebelles ratam habebimus, et faciemus, auctore Domino,
usque ad satisfaccionem condignam inviolabiter observari.
Data Romae, apud sanctum Petrum, anno incarnacionis Domi-
nicae millesimo quingentesimo nono, tercio kalendas Junii,
pontificatus nostri anno sexto.

