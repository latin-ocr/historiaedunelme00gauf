ROBERTUS DE GRAYSTANES. 109

’ Archidiaconi quam potuit fovebat3 quibus recusatis, statim
’ offensa (P ostensa) est nova commissio facta Ricardo de Getes,
rectori de Alwentona in Northumbria3 qui statim monuit pro-
curatorem Prioris libello respondere, et deliberationem peten-
tem cum domino, nec sine deliberatione respondere volentem,
sicut nec debuit, excommunicavit, praefecitque Priori diem
Martis proximo sequentem, in ecclesia majori Dunelmensi, ad
procuratoris sui contumaciam excusandam. Quo die recusatus
est ipse, quia excommunicatus, et alii, quia> commensales et de
familia Episcopi3 sed cum unus recusaretur statim pro alio
commissio habebatur. Tandem Lucas medicus, et J. de Bel-
tona, clericus de capella Episcopi, uterque juris ignarus, com-
missarii in hac causa, antequam scribi potuit eorum recusatio,
monuerunt procuratorem Prioris libello respondere: et ipso
dicente se ad hoc non teneri, eo quod causa eadem in superiori
curia Eboracensi pendebat indecisa, quam exceptionem non
acceptantes, Beltonus Priorem et capitulum excommunicavit.
Postea tamen informati sunt praefati judices per advocatos, et
Priorem et majores capituli pronunciarunt excommunicatos, et
denunciari fecerunt per totum episcopatum. Appellatum est
pro Priore et majoribus capituli ad curiam Romanam directe,
et Eboracensem pro tuicione, et quamvis interim Episcopus
Dunelmensis officialem Eboracensem, Thomam Sampson,
stipendiarium suum fecisset, ipsi pensionem annuam et robas
suas conferendo, inhibitionem tamen Prior ibi optinuit, sed
clericus Prioris, J. de Herlaw, inhibitionem Episcopo deferens
apud Wolsingham, in sua venacione existenti, mortis periculum
vix evasit3 insultum ei dantibus, qui cum Episcopo erant, Fran-
cis. Misit ergo Prior ad Curiam et impetravit. Interim
Episcopus visitacionem suam petiit, ut timore visitacionis
Priorem induceret saltem ad consenciendum consimili compo-
sitioni inter nepotem suum Archidiaconum et ipsum, qualis
erat inter Priorem et Thomam praedecessorem suum3 pro hoc
enim frequenter rogaverat3 et, quia optinere non potuit, con-
temptum se reputabat. Prior vero et capitulum, allegantes
sterilitatem fructuum et penuriam foeni et pabuli pro equis
anni illius, et ideo grave foret eis vocare fratres de cellis, et
etiam grave foret patriae visitacionem ejus subire anno illo, ro-
gabant eum ut visitacionem suam prorogaret usque novum
granum. Alioquin, si istud non deferret, praesumptio contra
eum foret quod potius ad laedendum quam medendum visitare
vellet, praesumptionem causa Archidiaconi intendente. Epis-
copus, ver0, propter causam Archidiaconi offensus, et occa-
sionem semper contra Priorem et capitulum quaerens, ex hac
litera magis est provocatus3 et plurima comminatus, tandem,

